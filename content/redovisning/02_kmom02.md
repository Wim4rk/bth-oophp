---
---
# Redovisning kmom02

## Arv och komposition

Då en del av det här kursmomentet handlar om _legacy-kod_ så valde jag att plocka fram en funktion för tärningar som jag skrev 2012. En banktanke var naturligtvis att jag skulle spara lite tid.

Det gjorde jag emellertid inte. Det tog längre tid att skriva om gammal kod än att skriva ny.

Sen tänkte jag annorlunda än guiden. Det gjorde det svårt att implementera klass-medlemmar som guiden tyckte var självklara. Min lösning fungerade också, men jag hade tydligen behövt läsa guiden baklänges. Nu fanns det fördelar med min kod, och jag behövde inte så mycket _refactoring_.

CSS-sprites var nytt för mig, och verkar väldigt användbart. Just den är gången föredrog jag att använda färdig CSS som jag laddade ner i samband med JavaScript-kursen.

## Anax

Då mitt program för att gissa nummer också kom att bli annorlunda kontra guiden fick jag rätt stora svårigheter att implementera det i Anax. Att använda routrar var inget större bekymmer, men när man felsökt i två timmar så kan det börja bli lite otydligt med flödet.

Jag stötte på ett bekymmer med SESSION som inte renderade ett felmeddelande. Jag satte en felstavad variabel vilket resulterade i att relevanta siffror aldrig nollställdes. Klart segt fel att finna. Letade en hel del i GET och POST då dessa alltid är nollställda i debugger-fältet vi skapade.

Var det ett problem med Anax? Inte egentligen, men det gjorde det svårare att felsöka att allt ligger spritt i olika kataloger.

## Phpdoc

Det här var inte obekant för mig, men jag har aldrig använt det själv. Uppmaningen att skriva doc-blocks har jag råkat på i några Github-projekt, men jag har aldrig genererat själva dokumentationen.

## Svårigheter

Det är svårt för mig att jobba i Anax. Det gör sällan som jag förväntat mig. När vi nu jobbar med själva ramverket inser jag att jag inte kan design-delen tillräckligt bra.

Jag har ingen aning om var jag skall lägga en <samp>favicon.ico</samp> för att den skall ersätta dbwebb-bladet... Jag vet att jag gjorde det i design-kursen, men jag har i alla fall lyckats lägga till någon bild.

## I korthet

<ul>
<li><strong>UML kontra phpdoc?</strong>

<p>Jag föredrar UML inför ett utvecklingsarbete och phpdoc för att dokumentera genomfört arbete.</p></li>

<li><strong>Hur gick det att överföra "Gissa mitt nummer"?</strong>

<p>Det gick inte fantastiskt, jag hade en del andra lösningar i programmet innan överföringen. Mycket lite av det finns kvar och jag har istället mer eller mindre kopierat Mikaels kod.</p>

<p>Jag är ändå inte beredd att säga att min kod hade en dålig struktur.</p></li>

<li><strong>Fördelar / Nackdelar med ramverket</strong>

<p>Ramverket ger mig en hel del gratis. Det är mycket som kommer att kunna vara <i>set-and-forget</i>. Men innan jag kommer dit känns det mest som en uppförsbacke. Små projekt delas upp i flera filer i flera kataloger. Det blir snabbt lite svårt med överblicken.</p>

<li><strong>Vilka är din TIL för detta kursmoment?</strong>

<ul>
<li><p>Att det kan ta längre tid att skriva om gammal kod än att skriva ny. Förmodligen står tidsåtgången i paritet till kodens ålder. Ju äldre kod, desto mer jobb att uppdatera den.
Därför kan det vara en god idé att ange ett år då koden är skapad i dokumentationen.</p></li>

<li>Att &lt;i&gt; inte bara är ett utgånget sätt att skriva kursivt. Det rekommenderas när &lt;em&gt; inte är lämpligt. Alltså till något som inte skall ha emfas, men ändå skrivas kursivt. Som en teknisk term, till exempel.</li>
</ul>
</li>
</ul>

[1]: http://www.student.bth.se/~olai19/dbwebb-kurser/oophp/me/kmom01/guess/
