---
---
# Redovisning kmom02

## Arv och komposition

Då en del av det här kursmomentet handlar om _legacy-kod_ så valde jag att plocka fram en funktion för tärningar som jag skrev 2012. En banktanke var naturligtvis att jag skulle spara lite tid.

Det gjorde jag emellertid inte. Det tog längre tid att skriva om gammal kod än att skriva ny.

Sen tänkte jag annorlunda än guiden. Det gjorde det svårt att implementera klass-medlemmar som guiden tyckte var självklara. Min lösning fungerade också, men jag hade tydligen behövt läsa guiden baklänges. Nu fanns det fördelar med min kod, och jag behövde inte så mycket _refactoring_.

CSS-sprites var nytt för mig, och verkar väldigt användbart. Just den är gången föredrog jag att använda färdig CSS som jag laddade ner i samband med JavaScript-kursen.

__Vilka är din TIL för detta kursmoment?__

* Att det kan ta längre tid att skriva om gammal kod än att skriva ny. Förmodligen står tidsåtgången i paritet till kodens ålder. Ju äldre kod, desto mer jobb att uppdatera den.
Därför kan det vara en god idé att ange ett år då koden är skapad i dokumentationen.

* <i\> är inte bara ett utgånget sätt att skriva kursivt. Det rekommenderas när <em\> inte är lämpligt. Alltså till något som inte skall ha emfas, men ändå skrivas kursivt. Som en teknisk term, till exempel.